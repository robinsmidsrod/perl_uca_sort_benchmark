Galileo Galilei (født 15. februar 1564 i Pisa, død 8. januar 1642 i Arcetri utenfor Firenze) var en italiensk filosof, fysiker og astronom som regnes som en sentral skikkelse i den vitenskapelige revolusjonen. Han er mest kjent for forbedringer av det astronomiske teleskopet, en rekke banebrytende astronomiske observasjoner og støtte til det heliosentriske verdensbildet med solen i sentrum av universet.

Blant hans bidrag til naturvitenskapen er også studier innen bevegelseslære, særlig av akselererende legemer. Han samlet fysiske teorier utarbeidet gjennom flere århundrer, var den første til å vise hvordan de kunne bevises ved eksperimenter, og den første til å danne en sammenhengende enhet i bevegelseslæren. Dermed la han et viktig grunnlag for blant andre Newton.

Både gjennom sine astronomiske oppdagelser og gjennom sitt arbeid med bevegelseslære ønsket han, direkte som indirekte, å svekke tilliten til Aristoteles' verdensbilde, og med det endre forutsetningene for hvordan man tolker observasjonene. Dette gjorde han mer systematisk enn det som tidligere hadde vært gjort. Han er trolig den eneste som av kirken har blitt anklaget eller domfelt for vitenskapelige teorier.[2]

Globalt ble 2009 markert som astronomisk jubileumsår, 400 år etter at Galilei første gang observerte stjernehimmelen med teleskop.
Galileis geometriske og militære passer.
Innhold
[skjul]

    1 Liv
        1.1 Familiebakgrunn og læreår
        1.2 Undervisningsår
        1.3 Hoffmatematiker i Firenze
        1.4 Siste år
    2 Bakgrunn
    3 Virke
        3.1 Bevegelsesteori
        3.2 Astronomi
            3.2.1 Ulike modeller av verdensrommet
        3.3 Skrifter[8]
            3.3.1 Sendebud fra stjernene (1610)
            3.3.2 Avhandling om ting som forblir oppe på vannet eller som beveger seg i det (1612)
            3.3.3 Brev om solflekkene (1613)
            3.3.4 Samtale om flo og fjære (1616)
            3.3.5 Probermesteren (1623)
            3.3.6 Dialog over de to viktigste verdenssystemer (1632)
            3.3.7 Samtale om de to nye vitenskaper (1638)
    4 Kirkens prosess mot Galilei
        4.1 Det anti-kopernikanske dekretet i 1616
        4.2 Rettssaken mot Galilei i 1633
    5 Ettermæle
        5.1 Myter om Galilei
    6 Se også
    7 Referanser
    8 Litteratur
    9 Eksterne lenker

Liv [rediger]
Familiebakgrunn og læreår [rediger]

Galileo Galilei stammet fra en florentinsk patrisierfamilie som ikke lenger var velhavende. Hans gren av familien hadde tatt navnet etter en betydelig forfader, legen Galileo Bonaiuti som levde på 1400-tallet. Galileis far, Vincenzo, var tøyhandler, musiker og musikkteoretiker med kunnskap og interesser for matematikk; han undersøkte sammenhengen mellom strengespenning og tonehøyde, og ble gjennom det sannsynligvis den første i vitenskapshistorien som gav en ikke-lineær matematisk beskrivelse av et fysisk fenomen.

Elleve år gammel ble han sendt på skole til klosteret i Vallombrosa, tre-fire mil sørøst for Firenze, for at han skulle få en god utdannelse. Munkene her tilhørte den intellektuelle Firenze-tradisjonen, her lærte han gresk, latin og logikk.[3] Galilei var novise i vallombrosanerklosteret, men da han viste tilbøyelighet til å ville tre inn i benediktinerordenen, hentet faren ham i 1580 hjem fordi han så klosterlivet som en uønsket karrerevei, og sendte ham i stedet til medisinerstudiet i Pisa.

Galileo viste seg å være en glitrende skribent, og han tenkte alvorlig på å gjøre kunsten til sin levevei. Imidlertid hadde han mest interesse for mekanikk og matematikk, fag han sannsynligvis var blitt interessert i ved å studere farens musikkinstrumenter og følge med på hans eksperimenter.

Etter fire års medisinstudier klarte ikke faren å finansiere studiene videre. Galileo avbrøt derfor studiet i 1585 og reiste til Firenze for å studere matematikk hos Ostilio Ricci, en matematiker i Niccolò Tartaglias skole. Galileo tjente til livsopphold ved å gi privatundervisning. Han beskjeftiget seg også med anvendt matematikk, mekanikk og hydraulikk. Ved å konstruere en hydrostatisk skålvekt for bestemmelse av densitet, løste han et antikt problem av Heron.

I 1587 dro han til Roma og oppsøkte der astronomen, matematikereren og lærebokforfatteren Christopher Clavius.
Undervisningsår [rediger]

1589 ble han lærer og professor i matematikk, først i sin fødeby Pisa, og fra 1592 ved det anerkjente universitetet i Padova, som tilhørte republikken Venezia. I Padova la han grunnlaget for både bevegelsesteorien og kosmologien.[4]

I et brev datert 1597 erklærte han seg som kopernikaner, dvs. at han holdt Kopernikus' teori om det solsentrerte univers for ikke bare å være en praktisk regnemodell for beregning av stjerners og planeters posisjon, men også en reell, fysisk beskrivelse.
Galilei viser dogen av Venezia hvordan han skal bruke teleskopet. Freske av Giuseppe Bertini.

I Padova utviklet han den geometriske og militære passer til å beregne elevasjon for artilleri, avstander og nivåforskjeller.

I 1608 hadde Hans Lipperhey, en optiker i Nederland, konstruert et teleskop. Galilei ble interessert i tanken om at man kunne forstørre noe som befant seg på lang avstand. Etter en tids arbeid kunne han høsten 1609 for myndighetene i Venezia demonstrere sitt nye teleskop som forstørret 8×. Med dette kunne fiendtlige skip oppdages to timer før man kunne se de med det blotte øye.
Hoffmatematiker i Firenze [rediger]

Galileis astronomiske observasjoner, utgitt 1610, gjorde ham til den mest feirede naturfilosof i Europa. Galileis tidligere elev, storhertug av Toscana Cosimo II de' Medici, utnevnte ham samme år til hoffmatematiker, hoff-filosof og den første matematikkprofessoren i Pisa uten undervisningsplikter. Dermed fikk Galilei full frihet til å konsentrere seg om sin forskning.

Galilei fikk tre barn med sin husholderske, Marina Gamba: Virginia (med ordensnavn Maria Celeste; 1600–1634), Livia (ordensnavn Arcangela; 1601–1659) og Vincenzo. Senest i forbindelse med flyttingen til Firenze skiltes Galilei og Gambas veier, og siden de to «uekte» døtrene ble ansett for ikke å være mulig å gifte bort standsmessig, fikk Galilei plassert dem i kloster. Marina Gamba giftet seg senere, og sønnen ble da sendt til Galileo i Firenze. Senere legitimerte Galilei ham slik at han kunne gifte seg.
Siste år [rediger]

I år 1616 vedtok kirken at den heliosentriske modell kunne publiseres og diskuteres som en praktisk regnemodell eller hypotese, men dog ikke som en en reell, fysisk beskrivelse; dette la noen begrensninger for Galilei. I 1623 ble hans venn Maffeo Barberini valgt til pave og tok navnet Urban VIII. Barberini hadde i en ode i 1620 hyllet Galilei for hans astronomiske oppdagelser gjennom teleskopet, og Galilei så valget av pave som en mulighet til å få anerkjennelse for kopernikanismen, men han feilberegnet situasjonen. Det ble reist rettssak mot Galilei i 1633, der han ble dømt til å avsverge troen på kopernikanismen.

Galilei ble etter hvert blind og døv. Noen av hans studenter skrev da ned hans tanker for ham. Hans viktigste bidrag til fysikken ble utgitt 1638.
Bakgrunn [rediger]

At matematikk er en nøkkel til naturforståelse ble foreslått av både pythagoreerne, Arkimedes og Platon. Innen geometri og trigonometri var Euklids bok Elementene sentral. Ptolemaios hadde i noen grad tatt i bruk en eksperimentell metode i naturvitenskapene, og knyttet eksperimenter sammen med teoretiske deduksjoner, der observasjoner ble rapportert med eksakte matematiske uttrykk. Middelalderens lærde hadde stor respekt for Ptolememaios' bevisførsel for det geosentriske verdensbilde, noe som gjorde det vanskelig å vinne fram med alternativer.

Johannes Philoponus hadde i Alexandria på 500-tallet gjort eksperimenter som viste at legemer med ulik vekt faller like fort. Philoponus mente også at de fysiske lovene under månens bane kunne være de samme som de fysiske lovene over månens bane, dette ble videreført av Buridan på 1300-tallet. Fra 1200-tallet kritiserte flere naturfilosofer aristotelisk fysikk og mekanikk, og på Galileis tid hadde alle naturfilosofer hørt bevisførsel for at Aristoteles tok feil.

Biskop Robert Grosseteste (ca. 1175–1253) hadde forsøkt å løse utfordringer innen optikk med matematiske modeller. Fransiskanermunken Roger Bacon hadde vektlagt geometri som en måte å matematisere fysikken. Bacon hadde ment at skulle man finne ut av naturen, måtte man studere den og ikke bare utlede ting ut logisk fra prinsipper.[5] Matematikeren Jordanus de Nemore (ca. 1225-60) hadde løst teoretiske problemer knyttet til sammenhengen mellom gjenstander i fritt fall og kuler på et skråplan. Matematiker og teolog Thomas Bradwardine (ca. 1290-1349) hadde forsøkt å beskrive bevegelser matematisk og hadde sammenlignet universet med et urverk. Og filosofen William Heytesbury (ca. 1313-73) hadde korrekt beskrevet bevegelsen til et objekt i konstant akselerasjon.
Katedralen i Pisa med Galileis lampe.

Høydepunktet i middelalderens naturfilosofi kom med Buridan og Oresme. Buridan satte frem teorien om at et objekt i bevegelse vil fortsette bevegelsen inntil en annen kraft virker på objektet. Dermed var man også et skritt nærmere å forklare planetenes bevegelser. Buridan overveide også om jorden roterer rundt sin akse, snarere enn at det er hele himmelen som roterer rundt jorden. Oresme videreførte dette og viste hvordan en pil skutt rett opp allerede følger jordens rotasjon, og at pilen derfor akkurat som bueskytteren vil fortsette å følge jordens rotasjon til den lander. Oresme gav også geometrisk bevis for formelen for gjennomsnittsfart, v=s/t. Senere argumenterte kardinal Nikolaus av Cusa for at jorden ikke er sentrum av universet men i stedet beveger seg gjennom rommet, han foreslo også et grenseløst univers og liv på andre planeter. Presten Domingo de Soto (1494-1560) var den første til å gi en korrekt beskrive av gjenstander i fritt fall. Og matematikeren Jerome Cardan (1501-76) foreslo at et prosjektil følger en parabelformet kurve.
Virke [rediger]
Bevegelsesteori [rediger]

I Galileis studietid satt han en gang i katedralen i Pisa under en lang messe. Han observerte en lysekrone som svingte frem og tilbake, og han fant ved hjelp av pulsslagene at svingningstiden så ut til å være den samme ved store og små svingninger. Han gikk hjem og eksperimenterte med ulike pendler og fant at en pendels svingetid ikke er avhengig av pendelens utslag, i stedet er svingetiden proporsjonal med kvadratroten av pendelens lengde.

Også av objekter i fritt fall utførte han mer nøyaktige målinger enn det som hittil hadde vært gjort. Han fant at også i fritt fall var falltiden proporsjonal med kvadratroten av fallets lengde.

Med grunnlag i teoretiske studier og hypoteser fra antikken og middelalderen kunne han ved eksperiment bevise det korrekte forholdet mellom størrelser som fart, strekning, tid og akselerasjon. Han beviste også en tidligere hypotese om at et prosjektil beskriver en parabelformet kurve.
Astronomi [rediger]
En kopi av det tidligste teleskopet som er funnet laget av Galilei.

Galilei ble involvert i astronomi etter supernovaen i 1604. Juli 1609 rettet engelske Thomas Harriot et teleskop mot månen for å tegne månekart. På samme tid hørte Galilei om oppfinnelsen, og noen uker senere hadde han konstruert sitt eget. Januar 1610 oppnådde han en forstørrelse på 20×, og to måneder senere 30×.

Med teleskopet kunne Galilei observere solflekker, fjell, kratre og daler på månen, Venus i ulike faser (jf. månens faser), fire av Jupiters måner, og noe som lignet ører rundt Saturn. Observasjonene gjorde ham overbevist om at det gamle greske verdensbildet fra Aristoteles, som skilte mellom en uforanderlig og fullkommen verden fra månens bane og utover og en foranderlig og ufullkommen verden under månens bane, sviktet observasjonene. Fjell og kratre på månen viste både at den ikke utgjør en perfekt sirkel og at den kunne være laget av samme materiale som jorden. Jupiters måner sannsynliggjorde at også jorden kan kretse rundt solen selv om den har en måne. Solflekkene beveget seg og viste at solen ikke er uforanderlig.

Med Galilei, og også med Kepler, ble det for alvor satt på dagsordenen at de fysiske lovene under månens bane er de samme som de fysiske lovene over månens bane.
Venus' faser bekreftet at Venus kretser rundt solen.

En av hans viktigste oppdagelser var at gjennom teleskopet så fiksstjernene langt mindre ut enn med det blotte øye.[6] Dette tok bort en innvending fra astronom Tyge Brahe om at Kopernikus' forslag til et kollosalt stort univers ville medføre at stjernene ble urimelig store. Et kollosalt stort univers kunne også forklare hvorfor ingen parallakse kunne observeres for fiksstjernene. Gjennom teleskopet virket også planetene å være langt mindre enn man hittil hadde trodd. For Venus i posisjon lengst unna jorda var tidligere målinger av vinkeldiameteren 3 bueminutter. Med teleskopet beregnet Galilei denne til 1/6 bueminutt, noe som er langt nærmere dagens målinger.

De fire største Jupiter-månene, som Galilei oppdaget, kjenner vi idag som de galileiske månene: Io, Europa, Ganymedes og Callisto. Navnene, som stammer fra gresk mytologi, ble foreslått av den samtidige astronomen Simon Marius. Likevel ble navnene først tatt i bruk i midten av det 20. århundre.
Ulike modeller av verdensrommet [rediger]

På Galileis tid var det praktisk talt ingen astronomer som holdt seg til det ptolemeiske verdensbilde. De fleste mente at solen er senter for bevegelsen til de fem planetene (Merkur, Venus, Mars, Jupiter og Saturn).

Den virkelige debatten stod mellom den heliosentriske modellen fra Kopernikus og den geoheliosentriske fra Brahe.[7] De fleste støttet Brahes modell fordi man så store vitenskapelige problemer med at jorden beveget seg. Brahes modell stemte like godt med observasjonene som Kopernikus' modell. Kepler foreslo så i 1609, i boken Den nye astronomi, at planetene går i ellipsebaner rundt solen. Dette gav en mye enklere teori og viste seg også å stemme bedre med observasjoner, særlig av Mars og Venus.

Galilei nevnte imidlertid ikke Keplers eller Brahes teorier i sine bøker, i stedet forsvarte han Kopernikus' modell basert på sirkulære bevegelser.
Skrifter[8] [rediger]
Sendebud fra stjernene (1610) [rediger]
Tegning fra Sendebud fra stjernene og foto.

Denne boken la grunnlaget for Galileis vitenskapelige rykte. Han var ikke den første til å utforske universet med teleskop, men han var den første til å publisere sine funn.[9] I mars 1610 kom boken Sidereus nuncius («Sendebud fra stjernene»).[10] Sammenlignet med Keplers og Kopernikus' bøker inneholdt denne lite matematikk, var velskrevet og hadde fine illustrasjoner, og den ble en bestselger på 1600-tallet.

Samme år fikk han anerkjennelse av jesuittene ved Collegio Romano. Jesuittene var kirkens fremste astronomer og den intellektuelt sett mest innflytelsesrike ordenen i Den katolske kirke, med Christopher Clavius som en av de fremste astronomene. De undersøkte Galileis observasjoner og offentliggjorde året etter sin støtte til alle Galileis oppdagelser med teleskopet. Selv om de fleste jesuittene hadde valgt Brahes modell, var det også jesuitter som var kopernikanere.[11]
Avhandling om ting som forblir oppe på vannet eller som beveger seg i det (1612) [rediger]

I denne boken fremholder han at en gjenstands form ikke betyr noe for om et legeme flyter, dette avhenger av legemets egenvekt. Boken er et strålende verk som knytter de generelle innsiktene han hadde gjort om bevegelse sammen med en oppfinnsom utforskning og eksperimentering.

At små gjenstander med egenvekt større enn vann kan flyte på det vi i dag kaller overflatehinnen forklarte han imidlertid på samme måte som at en tom krukke kan flyte, og dette argumentet overbeviste ikke aristotelikerne. Atle Næss mener at dette argumentet viser hans trang til enkle forklaringer, og at han noen ganger forenklet for mye.[12]
Brev om solflekkene (1613) [rediger]

I Tyskland mente astronom og jesuittprest Christopher Scheiner å ha observert solflekkene på et tidligere tidspunkt enn Galilei. De var også uenige om tolkningen av fenomenet. Scheiner mente fenomenet skyldtes hittil ukjente planeter. Galilei mente solflekkene var fenomener enten på solens overflate eller i solens atmosfære, og at flekkene viser at solen roterer rundt sin egen akse, med en periode på cirka en måned.

Forordet kunne oppfattes som nedlatende overfor Scheiner,[13] og konflikten med Scheiner ble videreført i de fleste av Galileis påfølgende bøker. Dette bidro trolig til motsetningen som etter hvert utviklet seg mellom Galilei og jesuittene.

I denne boken tok han også standpunkt for den kopernikanske modell, der planetene går i sirkulære baner rundt solen.
Samtale om flo og fjære (1616) [rediger]

Galilei mente at flo og fjære bare kunne forklares hvis man forutsatte at jorden beveger seg.[14] For Galilei var tidevannet et hovedargument og et fysisk bevis for at jorden beveger seg gjennom universet, som et kar i bevegelse som inneholder vann.

Kepler og de fleste naturfilosofer før ham, og også pave Urban, var uenig og mente tidevannet skyldes månens tiltrekningskraft.[2][15]
Probermesteren (1623) [rediger]
Tittelblad fra Galileis Dialog: Aristoteles, Ptolemeus og Kopernikus diskuterer.

I 1618 kom hele tre kometer til syne. Jesuittastronomen Horatio Grassi beregnet at de var lenger unna enn månen. Dette var i tråd med Brahes beregninger av en komet i 1577, og indikerte at området utenfor månens bane ikke var uforanderlig.

I 1623 svarte imidlertid Galilei med å skrive boken Probermesteren (Il Saggiatore)[16] der han på en sarkastisk måte imøtegikk Grassi og mente kometene var atmosfæriske fenomener. I boken formulerte han også sin tro på matematikken og geometrien, særlig sirkelbevegelser, som naturens språk.

Han dediserte boken til sin mangeårige venn, pave Urban VIII, noe paven var svært tilfreds med.
Dialog over de to viktigste verdenssystemer (1632) [rediger]
Dette er Galileis første notater om Jupiters måner.

Boken bygger på oppdagelser gjort 20 år tidligere. Denne boken er en diskusjon om det ptolemeiske og det kopernikanske verdensbilde. Han hadde tenkt å kalle boken Dialog om hvordan tidevannet stiger og synker, men pave Urban VIII foreslo Dialog over de to viktigste verdenssystemer.[17]

Urban VIII hadde i flere år beundret Galilei for hans vitenskapelige oppdagelser selv om de tolket oppdagelsene ulikt. Galilei lot imidlertid i denne boken det som var pavens argumenter bli lagt i munnen på en kalt Simplicio (Den enfoldige) med absurde argumenter, mens den som i boken forsvarer det heliosentriske system latterliggjør Simplicios argumenter gjennom hele verket. Også jesuittastronomen Scheiner fikk noen ikke helt fortjente salver i boken.

Boken ble oppført på kirkens liste over forbudte bøker og førte til at han ble stilt for en kirkelig domstol. De forholdsvis uavhengige katolske statene Venezia, Frankrike og Spania samarbeidet imidlertid ikke med Roma i håndhevelsen av forbudet, og boken var aldri med i den spanske utgaven av forbudslisten.[18] Dialogen ble også oversatt til latin, trykket i Frankrike i 1635, og den skapte stor entusiasme i Nord-Europa.
Samtale om de to nye vitenskaper (1638) [rediger]

Denne boken er hans viktigste bidrag til fysikken, og den bygger på oppdagelser gjort 30 år tidligere. De to «nye» vitenskaper var materialers fasthet og bruddstyrke, og bevegelseslære. Her la han frem sine teorier innen bevegelseslæren og viste til eksperimenter. Boken innbefatter loven om legemer i fritt fall og beregning av prosjektilbaner.

Det teoretiske grunnlaget bygger for en stor del på studier gjort av matematikere og naturfilosofer fra 1200-tallet og utover (se over). I boken viste han hvordan teorier kan bevises ved en kombinasjon av kontrollerte eksperimenter og brilliante argumenter.[19] Med denne boken dannet han en sammenhengende helhet i bevegelseslæren.
Kirkens prosess mot Galilei [rediger]
Det anti-kopernikanske dekretet i 1616 [rediger]

I 1613 ble Den katolske kirkes prosess mot Galilei innledet. Galilei mente geosentrismen var et aristotelisk og ikke et katolsk dogme.[11] Begrunnet i Augustins skrifter, og i tråd med protestantismen, skilte Galilei mellom Naturens bok og Bibelen; han mente Bibelen ikke lærer hvordan naturen fungerer.[20]

Flere innen kirken forsvarte ham, men ingen observasjoner støttet en bevegelig jord. Meningstradisjonen, inkludert det ptolemeiske og det aristoteliske verdensbilde, hadde fått en sterk stilling i Den katolske kirke. Etter reformasjonen var private fortolkninger av kirkens lære et svært følsomt diskusjonstema, og særlig under motreformasjonen var det ikke rom for slike diskusjoner.[21] Kardinal Roberto Bellarmino var den ledende teolog i spørsmål innen naturfilosofi, og han fulgte kirkens tradisjon strengere enn Trient-konsilets vedtak.

I antikken og middelalderen hadde de fleste astronomer begrenset seg til å lage matematiske modeller av de observerbare planetbevegelsene, fordi planetene var så fjerne og opphøyde at sikker kunnskap om den fysiske virkelighet ikke kunne nås langs vitenskapens vei. Modellene var altså redskaper til mest mulig nøyaktige forutsigelser av planetens posisjoner.[22] I tråd med dette vedtok kirken i 1616 at den heliosentriske modell kunne publiseres og diskuteres som en praktisk regnemodell eller hypotese, ikke som den fysiske sannhet. (Se også instrumentalisme.)

Galilei og hans skrifter ble ikke nevnt i dette dekretet, men det la naturlig nok begrensninger for Galilei.
Rettssaken mot Galilei i 1633 [rediger]

Historikere diskuterer fortsatt hva det var som gjorde at paven gikk til rettssak mot en bekjent han hadde beundret og respektert. Den samtidige Kepler opplevde ingen større problemer med hverken å undervise i eller publisere sitt solsentrerte verdensbilde, trolig fordi han opptrådte med større takt og nøt stor respekt i alle leire.[23] Ingen andre ble verken anklaget eller dømt for dette, selv om flere i hans samtid og tiårene etter støttet det solsentrerte verdensbildet.

Konflikten mellom Galilei og Den katolske kirke handlet dels om autoritet, dels om mangel på direkte bevis for at jorden beveger seg. Reformasjonen hadde utfordret kirkens makt, og rettssaken ble i tillegg ført i en turbulent krisetid under trettiårskrigen. Dermed hadde paven trolig større behov enn han ellers ville hatt for å markere revir når noen påstod noe som kunne knyttes til kirkens lære, dersom det ikke kunne dokumenteres vitenskapelig.

Videre mente paven seg trolig bedratt gjennom måten Dialogen ble utgitt.[24] Boken fremstod heller ikke som balansert, slik vilkåret hadde vært. Galilei hadde også mistet jesuittenes støtte etter at sentrale jesuitter flere ganger hadde følt seg latterliggjort av Galilei i vitenskapelige disputter.[11] Alt i alt var sentrale personer innen kirken kraftig provosert.[25]

I fravær av aksepterte bevis var Galilei likevel påståelig og ville ikke omtale sitt syn som bare en hypotese.[26][27] Hverken i Dialogen eller i andre bøker nevner han Keplers eller Brahes modell, som begge passet bedre med observasjonene.

I 1633 ble rettssaken gjennomført i Roma, under forhørene med trolig to mennesker til stede foruten Galilei. Hovedanklagen var at han hadde overtrådt forbudet fra 1616. Historikere diskuterer fortsatt om deler av forbudet han ble dømt for var en forfalskning gjort i forkant av rettssaken. Han satt aldri i noen celle hverken før eller etter dommen ble avsagt, men ble tildelt en leilighet i Vatikanet.[28] Dommen var livsvarig fengsel og ble av paven med en gang omgjort til husarrest under gode forhold.[2][29] Han fikk møte andre med samme ideer og reise til Firenze for medisinsk behandling.
Ettermæle [rediger]

Han ble gravlagt i familiegraven i basilikaen i Santa Croce. I 1656 hadde italienske Vincenzio Viviani klar en utgave av hans samlede skrifter bortsett fra Dialogen.[30] Viviani skrev også en biografi om Galilei.

Flere jesuitter utgav i løpet av 1600-tallet historiske oversikter over matematikkens og beslektede vitenskapers utvikling, her ble Galilei rost som vitenskapsmann, og fordømt som kopernikaner. Utenfor kirken ble kirkens forbud aldri tatt seriøst, også i Italia behandlet naturfilosofer heliosentrismen formelt som en hypotese, samtidig som de fortsatt å undervise i og diskutere teorien som om den var sann.[31]

Benediktinerpateren og matematikeren, Luigi Guido Grandi, publiserte i 1712 boken Til forsvar for Galileo med kirkens godkjennelse.[26] I 1737 ble et gravmonument over Galilei reist i hjembyen Firenze. I 1744 ble hans samlede skrifter, inkludert Dialogen i en lett sensurert utgave, utgitt med kirkens godkjennelse. I 1758 opphevet Den katolske kirke det generelle forbudet mot bøker som beskrev det heliosentriske system som fysisk virkelighet. Etter at en bok i 1822 av en nidkjær geistlig ble forsøkt stoppet fordi den behandlet den kopernikanske modell som en fysisk realitet, ble Dialogen formelt strøket av listen over forbudte bøker i 1835. En av hovedutfordringene med det solsentrerte verdensbilde ble først løst i 1838, da man målte en stjernes parallakse.

Flere ganger innrømmet pave Johannes Paul II kirkens feilgrep mot Galilei, blant annet i 1992 under 400-årsjubileet for Galileis tiltredelse som professor i Padova.[32] I 2008 meldte Den katolske kirke at det skulle reises en statue av ham i Vatikanhagene, rett utenfor leiligheten hvor han bodde da han ventet på rettssaken i 1633.[28]
Myter om Galilei [rediger]

Den første offentlige presentasjon av Galilei som martyr for vitenskapen var skrevet av den protestantiske dikteren John Milton, som beundret Galilei og var motstander av den katolske kirke. Myten vokste under opplysningstiden på 1700-tallet, Galilei som martyr i vitenskapens kamp mot religionens herredømme ble et moment for opplysningsidéen.[33] Senere forfattere i denne tradisjonen er Thomas Huxley, John William Draper (1811-82) og Andrew Dickson White (1832-1918).[34]

Tidligere vitenskapshistorie mente han viste stor originalitet, f. eks. at han var den første som viste at legemer med ulik vekt faller like fort, den første som hevdet at vakuum virkelig kunne eksistere, den første til å forkaste Aristoteles' fysikk, og at han beviste at Kopernikus hadde rett og at inkvisisjonen derfor fengslet ham.[35] En fortelling fra tiden i Pisa om at andre professorer samlet seg beundrende ved foten til det skjeve tårnet for å se Galileis fallforsøk er trolig en myte.[36] En fortelling om at kirkens menn nektet å se gjennom Galileis teleskop regnes i dag som et sagn.[37]

Berthold Brechts skuespill om Galilei fra 1938 var skrevet som et bilde på den frie ånds kår under diktaturet. Han tok utgangspunkt i Galileis liv, men gjorde en rekke tidsaktuelle vrier for større effekt.[38] Stykket var altså ikke ment som en avhandling om fortiden. Da Galileo ble fremført på Nationaltheatret høsten 2010, stod det likevel i omtalen at i en tid da de lærde forkynte at jorda var universets sentrum, la Galilei frem forbløffende bevis for et heliosentrisk verdensbilde, og at han derfor i den katolske kirkens øyne var en kjetter.[39]

Ulike myter om ham sirkulerer fortsatt, blant annet at han ble dømt fordi han ikke trodde på en flat jord. En annen myte er at han ble utsatt for tortur under rettssaken.[40] I tillegg til at dette ikke er omtalt i samtidens tekster, hadde inkvisisjonen forbud mot å torturere så gamle mennesker. At han avskaffet Himmelen er heller ikke omtalt i noen av samtidens tekster eller i domspapirene; derimot hadde man, som en vitenskapelig slutning, ment at planetene satt fast i kuleskall/himmelsfærer, siden man ikke hadde noen forståelse av eller teoretisk modell for en tyngdekraft som kunne holde noe i bane i rommet. Heller ikke at Den katolske kirke opphevet fordømmelsen av ham så sent som i 1983 har støtte i samtidige kilder.

Det er også hevdet at han stod for et endelig brudd med en mørk og vitenskapsfiendtlig middelalder, noe som heller ikke stemmer.[41]

Diakritiske tegn er spesielle merker eller grafiske tegn som er plassert over eller under en bokstav. På norsk brukes flere diakritiske tegn, blant annet to aksenttegn: Akutt aksent er tegnet over bokstaven blant annet E i ordet «idé» og grav aksent er tegnet over bl.a. bokstaven O i ordet «òg» (nynorsk for «også»). Et annet diakritisk tegn som brukes på norsk er cirkumfleks som er tegnet over bokstaven O i ordet «fôr».

Bokstaver med diakritiske tegn regnes i norsk ikke som egne bokstaver. Når de sorteres regnes en bokstav med diakritiske tegn likt med bokstaven uten diakritiske tegn. I andre språk enn norsk, derimot, kan bokstaver med diakritiske tegn regnes som egne bokstaver.

Ringen over bokstaven a, å, som i ordet «får» regnes ikke som et diakritisk tegn. Opprinnelsen til ringen er at man skrev en liten a over en vanlig a, og historisk regnes dette som en ligatur.

De diakritiske tegnene over bokstavene Ä og Ö er et unntak fordi de på svensk regnes som egne bokstaver som sidestilles med de norske bokstavene Æ og Ø. Opprinnelsen til «tødlene» over Ä og Ö er en liten gotisk e som ble skrevet over bokstavene.

På tysk regnes de kun som A og O med diakritiske tegn og sorteres etter vanlig regel for diakritiske tegn.
Se også [rediger]

    Akutt aksent
    Cedille
    Cirkumfleks
    Grav aksent
    Omlyd
    Tilde
    Trema
    Ligatur

[skjul]
Det latinske alfabetet
Grunnbokstaver 	

Aa · Bb · Cc · Dd · Ee · Ff · Gg · Hh · Ii · Jj · Kk · Ll · Mm · Nn · Oo · Pp · Qq · Rr · Ss · Tt · Uu · Vv · Ww · Xx · Yy · Zz
Modifiserte bokstaver 	
Áá · Ââ · Àà · Ăă · Ää · Ǟǟ · Ãã · Ąą · Ą̊ą̊ · Ⱥⱥ · Ɓɓ · Ḇḇ · Ƀƀ · Ƈƈ · Ćć · Ĉĉ · Čč · Çç · Ċċ · Ȼȼ · Ɗɗ · Ḓḓ · Ďď · Ḑḑ · Đđ · Ðð · Ɖɖ · Ḏḏ · Éé · Èè · Êê · Ěě · Ëë · ‌Ẽẽ · Ęę · Ėė · Ẹẹ · Ɇɇ · Ƒƒ · Ɠɠ · Ḡḡ · Ǵǵ · Ĝĝ · Ǧǧ · Ğğ · Ģģ · Ǥǥ · Ġġ · Ĥĥ · Ȟȟ · Ḧḧ · Ħħ · ‌Ḥḥ · İi/Iı · Íí · Ìì · Îî · Ïï · Ĩĩ · Įį · Ịị · Ɨɨ · Ĵĵ · J̌ǰ · Ɉɉ · Ƙƙ · Ḱḱ · Ǩǩ · Ķķ · Ĺĺ · Ḽḽ · Ľľ · Ļļ · Ḷḷ · Łł · Ƚƚ · Ɫɫ · Ⱡⱡ · Ṃṃ · Ŋŋ · Ńń · Ṋṋ · Ňň · Ṅṅ · N̈n̈ · Ññ · Ņņ · Ōō · Ơơ · Őő · Óó · Òò · Ôô · Ŏŏ · Ȯȯ · Ȱȱ · Öö · Õõ · Ȭȭ · Øø · Ǫǫ · Ọọ · Ƥƥ · Ᵽᵽ · Ɽɽ · Ŕŕ · Řř · Ŗŗ · Ɍɍ · Śś · Ŝŝ · Šš · Şş · Șș · Ṣṣ  · Ťť · Ṱṱ · T̈ẗ · Ţţ · Țț · Ŧŧ · Ⱦⱦ · Ūū · Úú · Ùù · Ûû · Ŭŭ · Ưư · Űű · Üü · Ųų · Ůů · Ũũ · Ụụ · Ʉʉ · Ʋʋ · Ṽṽ · Ŵŵ · Ƴƴ · Ýý · Ŷŷ · Ÿÿ · Ỹỹ · Y̨y̨ · Ɏɏ · Źź · Ẑẑ · Žž · Żż · Ƶƶ
Ligaturer 	
Åå · Ææ · @ · ȸ · & · Ƕƕ · Œœ · Ȣȣ · ȹ · ß  · ᵺ
Uvanlige bokstaver 	
Ɐɐ · Ƃƃ · Ƅƅ · Ↄↄ · Ƌƌ · Ǝǝ · Əə · Ⅎⅎ · Ƣƣ · Ɣɣ · Ⱶⱶ · Ɩɩ · ĸ · Ɯɯ · Ƞƞ · ŉ · Ɔɔ · Ɵɵ · Ƿƿ · Ɋɋ · ſ · Ʃʃ · Ʊʊ · Ƨƨ · Ƽƽ · Ʌʌ · Ȝȝ · Ʒʒ · Ǯǯ · Þþ · ʘ · ǀ · ǁ · ǂ · ǃ
Digrafer 	
CHch · C'Hc'h · DZdz · DŽdž · GBgb · GĦgħ · Ĳĳ · LJlj · LLll · ḶḶḷḷ · L·ll·l · LYly · NJnj
Spesielle tegn 	
¶ · ° · ! · ? · ; · % · * · " · ' · © · ® · ɔ: · ฿ · ¢ · € · ₭ · £ · ₦ · $ · ₩ · ¥
Diakritiske tegn 	
´ · ˝ · ` · ^ · ˇ · ˘ · ¨ · ¨ · ¸ · ~ · ˛

    For å lese om latinske bokstaver i betydningen latinsk skriftstil, se antikva (trykte bokstaver) eller humanistisk minuskel (skriveskrift)

Det latinske alfabetet
Det latinske alfabetet
{{{bildetekst}}}
Type 	Alfabet
	
Periode 	Siden ca. 700 f.Kr.
Språk 	Romanske språk og de fleste andre europeiske språk; romanisering finnes for praktisk talt alle språk
Avstamning 	Førkananittisk
 Fønikisk
  Gresk
   Gammelitalisk
    Latinsk
Opphav for 	En rekke skriftsystemer er basert på det latinske alfabetet, men de fleste anses for å være modifiserte utgaver av det latinske alfabetet, og ikke egne skriftssystemer
	
Beslektet med 	Kyrillisk, armensk, koptisk, futhark
Unicode 	Se latinske tegn i Unicode
ISO 15924 	Latn

Det latinske alfabetet, også kalt romerske alfabet, er et alfabet som ble utviklet fra det greske alfabetet over en lengre periode fra etruskernes tid. Det er i dag det mest brukte alfabetet i verden, og det blir brukt i alle vesteuropeiske språk. Det består av de samme bokstavene som romerne brukte, men med noen få tillegg. Ved å kombinere disse med hverandre og flere aksenttegn, kan man uttrykke de fleste lyder i ulike språk.

Det latinske alfabetet er også utgangspunktet for det fonetiske alfabet.
Innhold
[skjul]

    1 Romernes skrift
    2 Bokstaver i det moderne alfabetet
    3 Majuskler og minuskler
    4 Leseretning
    5 Norsk med latinske bokstaver
    6 Henvisninger

Romernes skrift [rediger]

Romerne hadde følgende 23 bokstaver:

A B C D E F G H I K L M N O P Q R S T V X Y Z

De kalte dem for:
ā [aː], bē [beː], cē [keː], dē [deː], ē [eː], ef [ɛf], gē [geː], hā [haː], ī [iː], kā [kaː], el [ɛl], em [ɛm], en [ɛn], ō [oː], pē [peː], qū [kuː], er [ɛr], es [ɛs], tē [teː], ū [uː], ex [ɛks], ī Graeca [iː 'graɪka], zēta ['zeːta]

Romerne hadde egentlig ikke navn for sine bokstaver, men kalte dem bare slik man uttalte dem. For konsonanter la de først til en e foran, for at det skulle bli lettere å uttale: B [eb], C [ek], D [ed], F [ef]. Litt senere forenklet de ytterligere, ved å sette e etter, unntatt ved frikativer og likvider. Derfor har man i dag forskjellig system på bokstavenes navn: C [ke], P [pe], T [te] og S [es], M [em], L [el]. Senere, da man la til K fra gresk, måtte man navngi den ka for å unngå kollisjon med [ke] (= C).

Skillet mellom I og J, og mellom U og V, i tillegg til W, oppstod på et senere tidspunkt.
Bokstaver i det moderne alfabetet [rediger]

Det er 26 bokstaver i det grunnleggende latinske alfabetet:

Aa Bb Cc Dd Ee Ff Gg Hh Ii Jj Kk Ll Mm Nn Oo Pp Qq Rr Ss Tt Uu Vv Ww Xx Yy Zz

Foruten disse 26 har alle språk, unntatt engelsk (med unntak av ord fra andre språk, der modifiserte bokstaver som oftest er valgfrie), indonesisk og malayisk noen tilleggstegn. I noen språk, for eksempel i norsk, regnes disse modifiseringene som ordentlige bokstaver. Det vanligste tankegangen rundt modifiseringer, er at de er diakritiske tegn.

Eksempler:

    Dansk og norsk: Ææ Øø Åå

    Svensk: Åå Ää Öö (Obs rekkefølgen!)

    Islandsk: Áá Ðð Éé Íí Óó Úú Ýý Þþ Ææ Öö

    Færøysk: Áá Ðð Íí Óó Úú Ýý Ææ Øø

    Tysk: ß Ää Öö Üü

    Esperanto: Ĉĉ Ĝĝ Ĥĥ Ĵĵ Ŝŝ Ŭŭ

Majuskler og minuskler [rediger]

Opprinnelig hadde det latinske alfabetet kun store bokstaver, men med romersk kursivskrift vokste de små bokstavene fram i skriftsystemet som uncialskrift og halvuncialskrift. I forbindelse med den karolingiske renessanse ved Karl den stores hoff, skaptes den første skrift med små bokstaver, der småbokstavene ble brukt i løpende tekst og storbokstavene til initialer, egennavn osv.

I dag bruker man både minuskler («små bokstaver») og majuskler («store bokstaver»). De regnes som samme bokstav, men må likevel brukes på bestemte måter i en tekst. Reglene for bruk av store bokstaver og tegnsetting varierer noe fra språk til språk. Hovedregelen om at en ny setning begynner med stor bokstav og at egennavn begynner med stor bokstav følges i alle språk som skrives med det latinske alfabetet.
Leseretning [rediger]

All tekst skrevet med det latinske alfabetet skal normalt leses fra venstre mot høyre, med start øverst til venstre på siden så lenge det er snakk om «vanlig» fremstilling, for eksempel i bøker. Dette gjelder også tekst som er romanifisert direkte fra alfabeter med andre leseretninger (for eksempel arabisk skrift). I aviser står teksten vanligvis i kolonner, der hver kolonne leses som en side. I enkelte tilfeller kan dog teksten skrives nedover, men dette begrenser seg vanligvis til butikkskilt, logoer, kryssordoppgaver o.l.
Norsk med latinske bokstaver [rediger]

Første gang norsk skrives med latinske bokstaver, ser ut til å være på mynter preget med norsk tekst for vikinghøvdinger i Northumbria fra midten av 900-tallet. Nordmenns første befatning med latinske bokstaver skrevet på pergament kan muligvis tidfestes til 991, da Olav Tryggvason sluttet fred med kong Ethelred i England. Fredstraktaten er delvis avfattet på latin og delvis på gammelengelsk. Det vites ikke om nordmennene hadde noen andel i utformingen, eller om Olav Tryggvason var i stand til å lese hva som stod i traktaten. [1]
Henvisninger [rediger]

    ^ Terje Spurkland: "Vikingtog og språkvandring", P2-akademiet, bind v (s. 59), forlaget Transit, Oslo 2002, ISBN 82-7118-278-1

[skjul]
Det latinske alfabetet
Grunnbokstaver 	

Aa · Bb · Cc · Dd · Ee · Ff · Gg · Hh · Ii · Jj · Kk · Ll · Mm · Nn · Oo · Pp · Qq · Rr · Ss · Tt · Uu · Vv · Ww · Xx · Yy · Zz
Modifiserte bokstaver 	
Áá · Ââ · Àà · Ăă · Ää · Ǟǟ · Ãã · Ąą · Ą̊ą̊ · Ⱥⱥ · Ɓɓ · Ḇḇ · Ƀƀ · Ƈƈ · Ćć · Ĉĉ · Čč · Çç · Ċċ · Ȼȼ · Ɗɗ · Ḓḓ · Ďď · Ḑḑ · Đđ · Ðð · Ɖɖ · Ḏḏ · Éé · Èè · Êê · Ěě · Ëë · ‌Ẽẽ · Ęę · Ėė · Ẹẹ · Ɇɇ · Ƒƒ · Ɠɠ · Ḡḡ · Ǵǵ · Ĝĝ · Ǧǧ · Ğğ · Ģģ · Ǥǥ · Ġġ · Ĥĥ · Ȟȟ · Ḧḧ · Ħħ · ‌Ḥḥ · İi/Iı · Íí · Ìì · Îî · Ïï · Ĩĩ · Įį · Ịị · Ɨɨ · Ĵĵ · J̌ǰ · Ɉɉ · Ƙƙ · Ḱḱ · Ǩǩ · Ķķ · Ĺĺ · Ḽḽ · Ľľ · Ļļ · Ḷḷ · Łł · Ƚƚ · Ɫɫ · Ⱡⱡ · Ṃṃ · Ŋŋ · Ńń · Ṋṋ · Ňň · Ṅṅ · N̈n̈ · Ññ · Ņņ · Ōō · Ơơ · Őő · Óó · Òò · Ôô · Ŏŏ · Ȯȯ · Ȱȱ · Öö · Õõ · Ȭȭ · Øø · Ǫǫ · Ọọ · Ƥƥ · Ᵽᵽ · Ɽɽ · Ŕŕ · Řř · Ŗŗ · Ɍɍ · Śś · Ŝŝ · Šš · Şş · Șș · Ṣṣ  · Ťť · Ṱṱ · T̈ẗ · Ţţ · Țț · Ŧŧ · Ⱦⱦ · Ūū · Úú · Ùù · Ûû · Ŭŭ · Ưư · Űű · Üü · Ųų · Ůů · Ũũ · Ụụ · Ʉʉ · Ʋʋ · Ṽṽ · Ŵŵ · Ƴƴ · Ýý · Ŷŷ · Ÿÿ · Ỹỹ · Y̨y̨ · Ɏɏ · Źź · Ẑẑ · Žž · Żż · Ƶƶ
Ligaturer 	
Åå · Ææ · @ · ȸ · & · Ƕƕ · Œœ · Ȣȣ · ȹ · ß  · ᵺ
Uvanlige bokstaver 	
Ɐɐ · Ƃƃ · Ƅƅ · Ↄↄ · Ƌƌ · Ǝǝ · Əə · Ⅎⅎ · Ƣƣ · Ɣɣ · Ⱶⱶ · Ɩɩ · ĸ · Ɯɯ · Ƞƞ · ŉ · Ɔɔ · Ɵɵ · Ƿƿ · Ɋɋ · ſ · Ʃʃ · Ʊʊ · Ƨƨ · Ƽƽ · Ʌʌ · Ȝȝ · Ʒʒ · Ǯǯ · Þþ · ʘ · ǀ · ǁ · ǂ · ǃ
Digrafer 	
CHch · C'Hc'h · DZdz · DŽdž · GBgb · GĦgħ · Ĳĳ · LJlj · LLll · ḶḶḷḷ · L·ll·l · LYly · NJnj
Spesielle tegn 	
¶ · ° · ! · ? · ; · % · * · " · ' · © · ® · ɔ: · ฿ · ¢ · € · ₭ · £ · ₦ · $ · ₩ · ¥
Diakritiske tegn 	
´ · ˝ · ` · ^ · ˇ · ˘ · ¨ · ¨ · ¸ · ~ · ˛

